<html><head><meta charset="utf-8"><title>Potrzebuję pomocy w zrozumieniu różnicy pomiędzy dwoma stwierdzeniami: &lt;br&gt;&lt;b...</title><style>body {font: 11pt Roboto, Arial, sans-serif; max-width: 640px; margin: 24px;}.author-photo {border-radius: 50%; margin-right: 10px; width: 40px;}.author {font-weight: 500;}.main-content {margin: 15px 0 15px;}.post-title {font-weight: bold;}.location {display: block; margin-top: 15px;}.location img {float: left; margin-right: 5px; width: 20px;}.media-link {display: inline-block; max-width: 100%; vertical-align: top;}.media-link p {margin-top: 5px; max-height: 4em; overflow: scroll;}.media {max-height: 100vh; max-width: 100%;}.video-placeholder {background: black; display: flex; height: 300px; max-width: 100%; width: 640px;}.play-icon {border-bottom: 30px solid transparent; border-left: 50px solid white; border-top: 30px solid transparent; color: white; margin: auto;}.album {max-height: 800px; overflow: scroll; width: calc(100vw - 48px);}.album .media-link {margin-right: 5px; max-width: 250px;}.album .media {max-height: 250px;}.link-embed {border-top: 1px solid lightgrey; display: block; margin-top: 20px;}.link-embed img {max-width: 100%;}.inline-link-embed {display: block;}.inline-link-embed img {vertical-align: middle;}.link-title {display: inline-block; font-size: medium; font-weight: 300; padding-left: 1em;}.reshare-attribution {display: block; font-weight: bold; margin-bottom: 10px;}.poll-image {margin-bottom: 5px; max-height: 300px; max-width: 500px;}.poll-choice {align-items: center; display: flex; margin-bottom: 5px; max-width: 500px;}.poll-choice-percentage {background-color: lightblue; height: 100%; left: 0; position: absolute; z-index: -1;}.poll-choice-selected {margin-right: 5px;}.poll-choice-results {border: 1px solid lightgray; border-radius: 5px; display: flex; line-height: 40px; overflow: hidden; padding: 0 8px; position: relative;}.poll-choice-results, .poll-choice-description {flex-grow: 1; margin-right: 10px;}.poll-choice-image {width: 100%;}.poll-choice-image, .poll-choice-image img {max-height: 40px; max-width: 100px;}.poll-choice-votes {max-height: 100px; overflow: auto;}.plus-entity-embed {color: black; display: block; text-decoration: none;}.plus-entity-embed-cover-photo {max-height: 300px; max-width: 100%;}.plus-entity-embed-info {padding: 0 1em 1em;}.plus-entity-embed-info h2 {font-weight: 500; margin: 10px 0;}.plus-entity-embed-info p {font-size: small; margin: 0;}.collection-owner-avatar {border-radius: 50%; border: 2px solid white; height: 40px; margin-top: -22px;}.visibility {padding: 1em 0; border-top: 1px solid grey;}.post-activity {padding: 1em 0; border-top: 1px solid grey;}.post-kind-desc {margin-bottom: 15pt;}.comments {border-top: 1px solid gray; padding-top: 1em;}.comment + .comment {margin-top: 1em;}.comment .media-link, .comment .inline-link-embed {margin-top: 5px;}</style></head><body ><div style="margin-bottom:1em;"><div style="display:flex; align-items:center"><span ><img class="author-photo" src="https://lh3.googleusercontent.com/a-/AAuE7mDLKADYP34vWOnsgZ_CbwH-sU1sax0dG5uXgPNi6g=s64-c" alt="Ryszard Styczynski" ><a href="https://plus.google.com/+RyszardStyczynski" target="_blank" class="author" >Ryszard Styczynski</a></span> - <a target="_blank" href="https://plus.google.com/+RyszardStyczynski/posts/AQiJiReA6fR">2016-04-06 12:47:16+0200</a><span> - Updated: 2016-04-06 12:47:16+0200</span></div><div class="main-content">Potrzebuję pomocy w zrozumieniu różnicy pomiędzy dwoma stwierdzeniami: <br><br>1. Ważne są A lub B, takie że C<br>2. Ważne są A lub B takie że C<br><br>Czy warunek C dotyczy A i B czy tylko B? Jeżeli jest tak albo inaczej to w którym przypadku i dlaczego?<br><br>Znalazłem fajne publikacje o logice w analizie prawniczej. Oto jedna z nich: <a rel="nofollow" target="_blank" href="http://www.math.uni.opole.pl/~ebryniarski/logika_dla_opornych.pdf" class="ot-anchor bidi_isolate" jslog="10929; track:click" dir="ltr">http://www.math.uni.opole.pl/~ebryniarski/logika_dla_opornych.pdf</a></div><a href="http://www.math.uni.opole.pl/~ebryniarski/logika_dla_opornych.pdf" target="_blank" class="link-embed"><h3>www.math.uni.opole.pl/~ebryniarski/logika_dla_opornych.pdf</h3></a></div><div class="visibility">Shared with: Public, <a href="https://plus.google.com/105936815683508754590">Ryszard Styczynski</a>, <a href="https://plus.google.com/117396894154006749004">Krzysztof Orski</a>, <a href="https://plus.google.com/108992790066580432806">Tomasz Nowak</a></div><div class="comments"><div class="comment" ><a target="_blank" href="https://plus.google.com/117396894154006749004" class="author" >Krzysztof Orski</a><span class="time"> - 2016-04-07 21:18:11+0200</span><div class="comment-content" >W pkt. 1 - A lub B , w pkt. 2 - B. Zdanie pierwsze jest proste, jest tam przecinek. A &quot;lub&quot; jak wiemy oznacza A i B, ewentualnie samo A bądź samo B. W pkt. 2 brak przecinka na mój chłopski rozum determinuje wniosek, że C odnosi się do B. Od razu zastrzegam, że nie przeczytałem linkowanej publikacji.</div></div><div class="comment" ><a target="_blank" href="https://plus.google.com/+RyszardStyczynski" class="author" >Ryszard Styczynski</a><span class="time"> - 2016-04-08 00:00:10+0200</span><div class="comment-content" ><span class="proflinkWrapper"><span class="proflinkPrefix">+</span><a class="proflink bidi_isolate" href="https://plus.google.com/117396894154006749004" oid="117396894154006749004" >Krzysztof Orski</a></span> Dziękuję. Prosty, mały przecinek, a tyle z nim problemów Tak by to wyglądało, ale jak spojrzymy na praktyczne użycie w p.d. definiującym obrót dewizowy to chce się powiedzieć inaczej.<br><br>18) obrotem wartościami dewizowymi w kraju jest zawarcie umowy lub dokonanie innej czynności prawnej powodującej lub mogącej powodować dokonywanie w kraju między rezydentami lub między nierezydentami rozliczeń w walutach obcych albo przeniesienie w kraju między rezydentami lub między nierezydentami własności wartości dewizowych, a także wykonywanie takich umów lub czynności, <br><br>W tym punkcie zgodnie z logiką brakuje przecinka po &quot; innej czynności prawnej&quot;. Stosowny rysunek z analizą gramatyczną: <a rel="nofollow" target="_blank" href="https://drive.google.com/file/d/0ByDcOdN-T_PVdHltNmlqVEpqZ28/view?usp=sharing" class="ot-anchor bidi_isolate" jslog="10929; track:click" dir="ltr">https://drive.google.com/file/d/0ByDcOdN-T_PVdHltNmlqVEpqZ28/view?usp=sharing</a><br><br>Bez przecinka, w przypadku umowy, pkt 18) mówi, że &quot;&quot;obrotem wartościami dewizowymi w kraju jest zawarcie umowy, a także wykonanie takich umów&quot; </div></div><div class="comment" ><a target="_blank" href="https://plus.google.com/108992790066580432806" class="author" >Tomasz Nowak</a><span class="time"> - 2016-04-08 16:40:13+0200</span><span> - Updated: 2016-04-08 16:42:57+0200</span><div class="comment-content" ><span class="proflinkWrapper"><span class="proflinkPrefix">+</span><a class="proflink bidi_isolate" href="https://plus.google.com/117396894154006749004" oid="117396894154006749004" >Krzysztof Orski</a></span><br>Panie Mecenasie, celem uściślenia - &quot;A lub B&quot; to jest &quot;tylko A, bądź tylko B&quot;.<br>&quot;Lub&quot; jest wyłącznie alternatywą: jeśli A to nie B, jeśli B to nie A.<br>&quot;Lub&quot; należy odróżnić od &quot;albo&quot;, które już dopuszcza koniunkcję (&quot;A i B&quot;).<br>&quot;Albo&quot; = &quot;i&quot; bądź &quot;lub&quot;.<br>Czyli w przypadku &quot;albo&quot; mamy trzy możliwości &quot;A i B&quot;, bądź &quot;tylko A&quot;, bądź &quot;tylko B&quot;).</div></div><div class="comment" ><a target="_blank" href="https://plus.google.com/117396894154006749004" class="author" >Krzysztof Orski</a><span class="time"> - 2016-04-08 18:19:13+0200</span><div class="comment-content" >Panie Tomaszu. Rozróżnienie poczynione słusznie, ale to &quot;lub&quot; dopuszcza koniunkcję, a &quot;albo&quot; jest wyłącznie alternatywą. Na 100%.</div></div><div class="comment" ><a target="_blank" href="https://plus.google.com/108992790066580432806" class="author" >Tomasz Nowak</a><span class="time"> - 2016-04-08 19:43:23+0200</span><div class="comment-content" ><span class="proflinkWrapper"><span class="proflinkPrefix">+</span><a class="proflink bidi_isolate" href="https://plus.google.com/117396894154006749004" oid="117396894154006749004" >Krzysztof Orski</a></span><br>Racja! To &quot;albo&quot; zawiera w sobie &quot;lub&quot; a także &quot;i&quot;.<br>... a pomyliłem się bo w logice prawniczej &quot;lub&quot; to jest tzw. alternatywa łączna czyli coś, co w tekstach często się zapisuje (błędnie) jako &quot;i/lub&quot; ;-).</div></div><div class="comment" ><a target="_blank" href="https://plus.google.com/+RyszardStyczynski" class="author" >Ryszard Styczynski</a><span class="time"> - 2016-04-10 17:09:42+0200</span><span> - Updated: 2016-04-10 17:11:14+0200</span><div class="comment-content" >Panowie,<br><br>cieszę się, że mamy tyle z tym problemów. Jak je pokonamy to będziemy gotowi czytać prawo dewizowe :) Przyznaję się, że bez literatury i dialogu z Panami bym tego nie pojął. <br><br>Oto tłumaczenie z Logiki dla opornych (s.11):<br><br>Wyrażenia odpowiadające spójnikom logicznym mogą występować w różnej postaci. Przykładowo spójnik <b>alternatywy</b> standardowo uznawany za odpowiadający słowu <b>lub</b> może się pojawić np. jako <b>albo</b>, czy też <b>bądź</b>. Jeszcze gorzej jest z <b>koniunkcją</b> – może się ona pojawić w postaci <a rel="nofollow" target="_blank" href="http://m.in" class="ot-anchor bidi_isolate" jslog="10929; track:click" dir="ltr">m.in</a>.: <b>i, oraz, a także, a, lecz</b>, itd.<br> <br>Co do przecinka to okazuje się, że czasem brakujący przecinek może tam logicznie występować. Napisałem maila do autora Logiki... i pięknie mi to wytłumaczył.<br><br>Okazuje się, że wyrażenie w drugim przypadku jest dwuznaczne. Można je rozumieć (1) tak jak pierwsze, czyli, że C odnosi się zarówno do A, jak i B. Ale można też sądzić (2), że C odnosi się tylko do B. Obie interpretacje są teoretycznie możliwe. Taka wieloznaczność nazywa się w logice amfibolią. Cytując dr Wieczorka (s.70):<br><br><b>Amfibolia</b> – wyrażenie wieloznaczne, dopuszczające kilka możliwości interpretacji. Na gruncie rachunku zdań amfiboliami są wyrażenia, w których nie jest jednoznacznie określony spójnik główny. Np. p ∨ q → r może być rozumiane jako implikacja (p ∨ q) → r, bądź też jako alternatywa p ∨ (q → r). W języku naturalnym amfibolią jest na przykład zdanie: <i>Oskarżony zakopał łup wraz z teściową</i>. <br><br>Jak sobie radzić z amfibolią? Należy posłużyć się kontekstem, z którego wynika czy przecinka brakuje czy nie.   K.Wieczorek podał mi następujące przykłady:<br><br><i>Zapraszamy osoby pełnoletnie lub dzieci pod opieką rodziców.</i> Brak tu przecinka mówi, że rodzice przychodzą tylko z dziećmi.<br><br><i>Zapraszamy trzylatki lub czterolatki pod opieką rodziców.</i> Tutaj także nie ma przecinka, ale wiadomo, że rodzice przychodzą także z trzylatkami.<br><br><i>Zapraszamy gimnazjalistów lub uczniów szkół podstawowych pod opieką rodziców.</i> Tutaj brak przecinka powoduje kłopot. Nie wiadomo co autor miał na myśli. Jak zaważył dr Wieczorek: Sprawę rozstrzygnąłby przecinek – po „gimnazjalistów” albo po „podstawowych”.<br><br>Podsumowując niezwykle się cieszę, że poczułem niepokój czytając prawo dewizowe. Ten bełkot zapisany w jego artykułach jest bardzo logiczny. Problem amfiboli w definicji obrotu dewizowego jest do wyjaśnienia posługując się kontekstem.<br><br>Wracając do dwóch tasiemcowych zdań. Oto pierwsze z nich.<br><br><i>18) obrotem wartościami dewizowymi w kraju jest zawarcie umowy lub dokonanie innej czynności prawnej powodującej lub mogącej powodować dokonywanie w kraju między rezydentami lub między nierezydentami rozliczeń w walutach obcych albo przeniesienie w kraju między rezydentami lub między nierezydentami własności wartości dewizowych, a także wykonywanie takich umów lub czynności</i>, <br><br>Po &quot;innej czynności prawnej&quot; jest przecinek, chociaż go nie ma.Odczytanie w sposób formalny spowoduje, że wszystkie umowy podlegają pod prawo dewizowe, co nie jest prawdą ponieważ umowa na pomalowanie mieszkania w zamian za użyczenie wiertarki na pewno nie podlega pod to prawo.<br><br>Art.3 pkt.3 jest już jasny. Przecinek po &quot;inna instytucja finansowa&quot; powoduje całkowitą jasność. <br><br><i>3. Ograniczeń określonych w art. 9 nie stosuje się do obrotu dewizowego, o ile jedną z jego stron jest bank lub inna instytucja finansowa, prowadząca działalność pod nadzorem władz nadzorczych, uprawnionych, na podstawie osobnych przepisów, do sprawowania nadzoru nad określonymi instytucjami finansowymi.</i> <br><br>-Ryszard<br><br>PS. Oto sprawy sądowe rozważające przecinki: KIO/UZP 459/09, III KK 333/2009. A pewnie jest tego więcej. <br>		 	 	 		<br>			<br>				<br>					<br> </div></div><div class="comment" ><a target="_blank" href="https://plus.google.com/108992790066580432806" class="author" >Tomasz Nowak</a><span class="time"> - 2016-04-10 21:14:14+0200</span><div class="comment-content" ><span class="proflinkWrapper"><span class="proflinkPrefix">+</span><a class="proflink bidi_isolate" href="https://plus.google.com/105936815683508754590" oid="105936815683508754590" >Ryszard Styczynski</a></span><br>Panie Ryszardzie, oprócz pracy którą wykonał p. Mecenas już wcześniej,  dochodzimy do wniosku, że na podstawie art 3.3 banki są wyłączone z PrDew. A skoro są wyłączone z PrDew, to znaczy chyba, że &quot;są wyłączone z wyłączenia&quot; od zasady walutowości? Czyli, że zasada walutowości je obowiązuje. C.N.D.<br> <br>A jeszcze apropos Amfibolii - jeśli autor książki o logice był tak miły, że Panu odpisał, to proszę go zapytać o art 69 PrBank. To może być interesujące jak logik odczyta konieczność zastosowania kursu walut do wyznaczenia kwoty kredytu, i czy w/g niego świadczy to o złotowości, czy walutowości kwoty kredytu? ;-)</div></div><div class="comment" ><a target="_blank" href="https://plus.google.com/+RyszardStyczynski" class="author" >Ryszard Styczynski</a><span class="time"> - 2016-04-11 19:46:04+0200</span><div class="comment-content" ><span class="proflinkWrapper"><span class="proflinkPrefix">+</span><a class="proflink bidi_isolate" href="https://plus.google.com/108992790066580432806" oid="108992790066580432806" >Tomasz Nowak</a></span> Panie Tomaszu, <br><br>obawiam się że to nazbyt daleko posunięty wniosek :) Art.3 pkt.3 z 2002 mówi, że umów zawartych przez banki nie obejmują ograniczenia art.9. Jednak prawo dewizowe zostało zmienione w styczniu 2007 roku, mówiąc że strona banku potrzebuje jednak zezwolenia dewizowego. Wynika z tego, że w latach 2002 - 2007 nie potrzebujemy zezwoleń dewizowych, jeżeli stroną umowy jest bank, jednak po 2007 już go potrzebujemy. <br><br>Ale rola banku i zezwolenie dewizowe jest całkowicie nieważne, ponieważ całe prawo dewizowe mówi o obrocie dewizowym, który nie występuje w umowach denominowanych. To jest najciekawsze. Tutaj wielkie ukłony w kierunku mec.Orskiego, który to zauważył. <br><br>Art.69 musimy rozpracować sami. Niestety zauważyłem, że gdy mówię czym się zajmuję to naukowcy przestają się do mnie odzywać. Do podziękowań za odpowiedź dodałem informację o praw.dew. Jeżeli dr Wieczorek odpowie, to będzie to dobry znak, ale wątpię aby tak się stało :( Niestety nagonka medialna zrobiła swoje.  </div></div></div></body></html>