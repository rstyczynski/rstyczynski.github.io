<html><head><meta charset="utf-8"><title>Wróciłem do kwestii liczenia odsetek. Sprawa dotyczy CKK oraz RRSO. &lt;br&gt;&lt;br&gt;J...</title><style>body {font: 11pt Roboto, Arial, sans-serif; max-width: 640px; margin: 24px;}.author-photo {border-radius: 50%; margin-right: 10px; width: 40px;}.author {font-weight: 500;}.main-content {margin: 15px 0 15px;}.post-title {font-weight: bold;}.location {display: block; margin-top: 15px;}.location img {float: left; margin-right: 5px; width: 20px;}.media-link {display: inline-block; max-width: 100%; vertical-align: top;}.media-link p {margin-top: 5px; max-height: 4em; overflow: scroll;}.media {max-height: 100vh; max-width: 100%;}.video-placeholder {background: black; display: flex; height: 300px; max-width: 100%; width: 640px;}.play-icon {border-bottom: 30px solid transparent; border-left: 50px solid white; border-top: 30px solid transparent; color: white; margin: auto;}.album {max-height: 800px; overflow: scroll; width: calc(100vw - 48px);}.album .media-link {margin-right: 5px; max-width: 250px;}.album .media {max-height: 250px;}.link-embed {border-top: 1px solid lightgrey; display: block; margin-top: 20px;}.link-embed img {max-width: 100%;}.inline-link-embed {display: block;}.inline-link-embed img {vertical-align: middle;}.link-title {display: inline-block; font-size: medium; font-weight: 300; padding-left: 1em;}.reshare-attribution {display: block; font-weight: bold; margin-bottom: 10px;}.poll-image {margin-bottom: 5px; max-height: 300px; max-width: 500px;}.poll-choice {align-items: center; display: flex; margin-bottom: 5px; max-width: 500px;}.poll-choice-percentage {background-color: lightblue; height: 100%; left: 0; position: absolute; z-index: -1;}.poll-choice-selected {margin-right: 5px;}.poll-choice-results {border: 1px solid lightgray; border-radius: 5px; display: flex; line-height: 40px; overflow: hidden; padding: 0 8px; position: relative;}.poll-choice-results, .poll-choice-description {flex-grow: 1; margin-right: 10px;}.poll-choice-image {width: 100%;}.poll-choice-image, .poll-choice-image img {max-height: 40px; max-width: 100px;}.poll-choice-votes {max-height: 100px; overflow: auto;}.plus-entity-embed {color: black; display: block; text-decoration: none;}.plus-entity-embed-cover-photo {max-height: 300px; max-width: 100%;}.plus-entity-embed-info {padding: 0 1em 1em;}.plus-entity-embed-info h2 {font-weight: 500; margin: 10px 0;}.plus-entity-embed-info p {font-size: small; margin: 0;}.collection-owner-avatar {border-radius: 50%; border: 2px solid white; height: 40px; margin-top: -22px;}.visibility {padding: 1em 0; border-top: 1px solid grey;}.post-activity {padding: 1em 0; border-top: 1px solid grey;}.post-kind-desc {margin-bottom: 15pt;}.comments {border-top: 1px solid gray; padding-top: 1em;}.comment + .comment {margin-top: 1em;}.comment .media-link, .comment .inline-link-embed {margin-top: 5px;}</style></head><body ><div style="margin-bottom:1em;"><div style="display:flex; align-items:center"><span ><img class="author-photo" src="https://lh3.googleusercontent.com/a-/AAuE7mDLKADYP34vWOnsgZ_CbwH-sU1sax0dG5uXgPNi6g=s64-c" alt="Ryszard Styczynski" ><a href="https://plus.google.com/+RyszardStyczynski" target="_blank" class="author" >Ryszard Styczynski</a></span> - <a target="_blank" href="https://plus.google.com/+RyszardStyczynski/posts/TwuSjVCCyJf">2017-02-23 10:54:40+0100</a><span> - Updated: 2017-02-23 10:54:40+0100</span></div><div class="main-content">Wróciłem do kwestii liczenia odsetek. Sprawa dotyczy CKK oraz RRSO. <br><br>Jak się okazuje nie jest to takie proste jak się wydaje. Mam sporo literatury, ale mimo wszystko pogubiłem się. <br><br>Jedno z pytań które mnie nurtuje dotyczy liczenia odsetek z uwzględnieniem lat przestępnych. <br><br>Widziałem kilka arkuszy liczących te mierniki i nie czuję się usatysfakcjonowany. Jeden z błędów polega na stosowaniu formuł Excel&#39;a. Na potrzeby procesowe powinniśmy liczyć to ze zrozumieniem, czyli stosować własne wzory. Drugi błąd polega na liczeniu odsetek dla miesięcy bez uwzględnienia ilośc dni. Niektóre umowy zawierają co prawda zastrzeżenie o długości roku 365 dni, ale inne nie. W obu trzeba więc liczyć w odmienny sposób. To dotyczy odsetek, będących składnikiem CKK. <br><br>W przypadku RRSO musimy stosować wzór z ustawy o kredycie konsumenckim. Niektóre arkusze to robią. Inne nie. Na potrzeby procesowe musimy stosować wzór z ustawy, czy nam się podoba czy nie.<br><br>Mam następujące pytania:<br><br>CKK:<br>1. W jaki sposób uwzględniać lata przestępne w odsetkach?<br>2. Czy Excel PMT uwzględnia lata przestępne?<br>3. Które koszta dodawać do CKK w świetle art.7 ustawy z dnia 20 lipca 2001 r. o kredycie konsumenckim?<br>4. Czy opłaty które wnosi konsument na rzecz instytucji  trzecich (Sąd hipoteczny, TU od ognia) wliczają się do CKK?<br><br>RRSO:<br>5. W jaki sposób uwzględniać lata przestępne liczeniu RRSO? Załącznik do ustawy z dnia 20 lipca 2001 r. o kredycie konsumenckim. <br>6. Czy Excel IRR uwzględnia lata przestępne?<br><br>Będę wdzięczny za pomoc w tym obszarze. <br></div></div><div class="visibility">Shared with: Public, <a href="https://plus.google.com/105295399790099938957">Leszek Filipski</a>, <a href="https://plus.google.com/104413911808766878517">Bogusław Zając</a></div><div class="comments"><div class="comment" ><a target="_blank" href="https://plus.google.com/104413911808766878517" class="author" >Bogusław Zając</a><span class="time"> - 2017-03-08 14:31:00+0100</span><div class="comment-content" >Dzień dobry.<br>Dzień dobry.<br><br>Swego czasu mocno zaangażowałem się czasowo w stworzenie kalkulatora w Excelu generującego Harmonogramy Spłat kredytu - to znaczy harmonogramy zawierające konkretne terminy (daty) uruchomienia kredytu oraz spłat rat kapitałowo-odsetkowych - a następnie obliczającego dla tych Harmonogramów stopę RRSO.<br><br>Dlatego mogę potwierdzić, że nie jest to takie proste jak się wydaje.<br><br>Odniosę się teraz do pytań.<br><br>Ad 1.<br>Nie ma przepisów prawnych dotyczących sposobu obliczania odsetek przy spłacie rat kredytu bankowego. Banki stosują swoje zasady, przy czym zasady te mogą być różne w różnych bankach. Stosowany przy obliczaniu odsetek tzw. &quot;rok bankowy&quot; może mieć 360 dni (obecnie jest to rzadko stosowane) lub 365 dni, lub 365/366 dni. Kwestia szczegółowa jak naliczać odsetki w przypadku roku przestępnego jest dosyć złożona, a także dyskusyjna, więc nie będę jej tu rozwijał.<br><br>Ad 2.<br>Nie, nie uwzględnia. Excel oblicza kwotę PMT tylko na podstawie zestawu kwot płaconych w równych odstępach czasu oraz na podstawie stopy procentowej właściwej dla tego odstępu czasu.<br><br>Ad 5.<br>Ta sprawa też nie jest prosta i może być różnie interpretowana. Stąd też zapewne biorą się różnice co do obliczanych wartości RRSO między różnymi kalkulatorami (w zależności od tego jak twórca/programista kalkulatora zinterpretował Załącznik do Ustawy opisujący sposób obliczania RRSO).<br><br>Ad 6.<br>Nie, nie uwzględnia. Jedynym argumentem funkcji IRR Excela jest zestaw liczb (kwot).<br><br><del>---------------------------</del><br>Bogusław</div></div><div class="comment" ><a target="_blank" href="https://plus.google.com/+RyszardStyczynski" class="author" >Ryszard Styczynski</a><span class="time"> - 2017-03-13 19:40:26+0100</span><div class="comment-content" ><span class="proflinkWrapper"><span class="proflinkPrefix">+</span><a class="proflink bidi_isolate" href="https://plus.google.com/104413911808766878517" oid="104413911808766878517" >Bogusław Zając</a></span> Dziękuję za uwagi.Pracuję po woli na arkuszem, który liczy te sprawy zgodnie z ustawą. Postaram się także opisać algorytm i sposób liczenia na blogu. Sprawa może nie jest banalna,ale także nie wydaje się magiczną. Po wstępnej analizie mam wrażenia, że trzeba tylko odrzucić funkcje Excel&#39;a i stosować matematykę opisaną w ustawie.</div></div><div class="comment" ><a target="_blank" href="https://plus.google.com/+LeszekFilipski" class="author" >Leszek Filipski</a><span class="time"> - 2017-05-07 19:55:00+0200</span><div class="comment-content" >Pracuję nad arkuszem liczącym  raty kredytu. Póki co skupiam się nad warunkami jakie mam w swojej umowie (d. Nordea) Wyniki są dość obiecujące. Liczę poprawnie daty, odsetki, zamiany stopy bazowej, zmiany marży, wypłaty kilku transz. Oczywiście nie korzystam z wbudowanych funkcji, liczę na piechotę. Wydaje się że &quot;tanim&quot; kosztem można będzie arkusz dostosować do innych banków - jak dobrze pójdzie, w przyszłym tygodniu może uda mi się dostosować do PKO BP. Proszę o sygnał w przypadku zainteresowania.<br></div></div><div class="comment" ><a target="_blank" href="https://plus.google.com/+RyszardStyczynski" class="author" >Ryszard Styczynski</a><span class="time"> - 2017-05-12 08:26:00+0200</span><div class="comment-content" ><span class="proflinkWrapper"><span class="proflinkPrefix">+</span><a class="proflink bidi_isolate" href="https://plus.google.com/105295399790099938957" oid="105295399790099938957" >Leszek Filipski</a></span> Jak najbardziej jestem zainteresowany współpracą. Rozbudowałem swoj kalkulator, jednak służy on na tym etapie obliczneiom kosztu i RRSO. Proszę się zapoznać:  Posiadam także skrypty do pobieranie kursów walut z mBank oraz NBP, jeżęli może się to Panu przydać proszę o info. <br></div><a href="https://drive.google.com/drive/folders/0ByDcOdN-T_PVemFkR0w0ZzhBWm8?usp=sharing" target="_blank" class="inline-link-embed"><div class="link-title">RRSO – Google Drive</div></a></div><div class="comment" ><a target="_blank" href="https://plus.google.com/+LeszekFilipski" class="author" >Leszek Filipski</a><span class="time"> - 2017-05-12 09:37:13+0200</span><div class="comment-content" >Póki co pracuję nad &quot;moim&quot; Nordea Habitat. W zamyśle arkusz ma służyć większej społeczności. Konstruuję go w taki sposób, aby podanie minimalnej ilości danych pozwoliło na maksymalnie precyzyjne wyniki. Dodatkowo, podanie danych otrzymanych z banku (np. 3 miesięczne harmonogramy spłat) doszczegóławiają/aktualizują wyliczenia. Dodatkowo musialem wprowadzić możliwość korekt danych otrzymanych z banku (jawnie wpisane/dobierane), bo ten nie trzyma się zasad zawartych w umowie.<br>Jestem świadomy kilku braków, ale wynika to z braku materiału porównawczego (np. obniżenie marży banku po okresie karencji).<br>Równolegle mam stworzony &quot;zalążek&quot; arkusza dla kredytu PKO &quot;Własny kąt&quot;. Opierałem się o zasady umowy, ale czasem PKO robiło niestandardowe ruchy. Jest on dostosowany do jednego ze znanych mi przypadków (dostałem umowę i trochę danych o spłatach). <br>Liczę, że zamknę temat z zasadniczą częścią arkusza Nordea w ten weekend.</div></div><div class="comment" ><a target="_blank" href="https://plus.google.com/+LeszekFilipski" class="author" >Leszek Filipski</a><span class="time"> - 2017-05-12 09:41:51+0200</span><div class="comment-content" >ps. Póki co nie udostępniam szeroko, aby ludzie nie opierali się na arkuszu, który jest jeszcze niedopracowany. Podeślę mailem.</div></div></div></body></html>