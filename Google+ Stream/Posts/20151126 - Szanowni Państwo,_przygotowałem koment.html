<html><head><meta charset="utf-8"><title>Szanowni Państwo,&lt;br&gt;&lt;br&gt;przygotowałem komentarz do drugiej wersji projektu u...</title><style>body {font: 11pt Roboto, Arial, sans-serif; max-width: 640px; margin: 24px;}.author-photo {border-radius: 50%; margin-right: 10px; width: 40px;}.author {font-weight: 500;}.main-content {margin: 15px 0 15px;}.post-title {font-weight: bold;}.location {display: block; margin-top: 15px;}.location img {float: left; margin-right: 5px; width: 20px;}.media-link {display: inline-block; max-width: 100%; vertical-align: top;}.media-link p {margin-top: 5px; max-height: 4em; overflow: scroll;}.media {max-height: 100vh; max-width: 100%;}.video-placeholder {background: black; display: flex; height: 300px; max-width: 100%; width: 640px;}.play-icon {border-bottom: 30px solid transparent; border-left: 50px solid white; border-top: 30px solid transparent; color: white; margin: auto;}.album {max-height: 800px; overflow: scroll; width: calc(100vw - 48px);}.album .media-link {margin-right: 5px; max-width: 250px;}.album .media {max-height: 250px;}.link-embed {border-top: 1px solid lightgrey; display: block; margin-top: 20px;}.link-embed img {max-width: 100%;}.inline-link-embed {display: block;}.inline-link-embed img {vertical-align: middle;}.link-title {display: inline-block; font-size: medium; font-weight: 300; padding-left: 1em;}.reshare-attribution {display: block; font-weight: bold; margin-bottom: 10px;}.poll-image {margin-bottom: 5px; max-height: 300px; max-width: 500px;}.poll-choice {align-items: center; display: flex; margin-bottom: 5px; max-width: 500px;}.poll-choice-percentage {background-color: lightblue; height: 100%; left: 0; position: absolute; z-index: -1;}.poll-choice-selected {margin-right: 5px;}.poll-choice-results {border: 1px solid lightgray; border-radius: 5px; display: flex; line-height: 40px; overflow: hidden; padding: 0 8px; position: relative;}.poll-choice-results, .poll-choice-description {flex-grow: 1; margin-right: 10px;}.poll-choice-image {width: 100%;}.poll-choice-image, .poll-choice-image img {max-height: 40px; max-width: 100px;}.poll-choice-votes {max-height: 100px; overflow: auto;}.plus-entity-embed {color: black; display: block; text-decoration: none;}.plus-entity-embed-cover-photo {max-height: 300px; max-width: 100%;}.plus-entity-embed-info {padding: 0 1em 1em;}.plus-entity-embed-info h2 {font-weight: 500; margin: 10px 0;}.plus-entity-embed-info p {font-size: small; margin: 0;}.collection-owner-avatar {border-radius: 50%; border: 2px solid white; height: 40px; margin-top: -22px;}.visibility {padding: 1em 0; border-top: 1px solid grey;}.post-activity {padding: 1em 0; border-top: 1px solid grey;}.post-kind-desc {margin-bottom: 15pt;}.comments {border-top: 1px solid gray; padding-top: 1em;}.comment + .comment {margin-top: 1em;}.comment .media-link, .comment .inline-link-embed {margin-top: 5px;}</style></head><body ><div style="margin-bottom:1em;"><div style="display:flex; align-items:center"><span ><img class="author-photo" src="https://lh3.googleusercontent.com/a-/AAuE7mDLKADYP34vWOnsgZ_CbwH-sU1sax0dG5uXgPNi6g=s64-c" alt="Ryszard Styczynski" ><a href="https://plus.google.com/+RyszardStyczynski" target="_blank" class="author" >Ryszard Styczynski</a></span> - <a target="_blank" href="https://plus.google.com/+RyszardStyczynski/posts/hG6KEHjZWnd">2015-11-26 00:18:58+0100</a><span> - Updated: 2015-11-26 00:18:58+0100</span></div><div class="main-content">Szanowni Państwo,<br><br>przygotowałem komentarz do drugiej wersji projektu ustawy restrukturyzacyjnej przygotowywanej przez ekspertów Kancelarii Prezydenta, a opublikowane dzięki uprzejmości dr Czabańskiego. Zapraszam do zapoznania się z materiałem i dyskusji. Komentarz jest na blogu: <a rel="nofollow" target="_blank" href="http://styczynski.blogspot.com/2015/11/komentarz-do-drugiej-wersji-projektu-24.html" class="ot-anchor bidi_isolate" jslog="10929; track:click" dir="ltr">http://styczynski.blogspot.com/2015/11/komentarz-do-drugiej-wersji-projektu-24.html</a><br><br>-Ryszard Styczyński</div><a href="http://styczynski.blogspot.com/2015/11/komentarz-do-drugiej-wersji-projektu-24.html" target="_blank" class="link-embed"><h3>styczynski</h3></a></div><div class="visibility">Shared with: Public, <a href="https://plus.google.com/105936815683508754590">Ryszard Styczynski</a>, <a href="https://plus.google.com/118159203698543827997">Karolina Bukowska-Strakova</a></div><div class="comments"><div class="comment" ><a target="_blank" href="https://plus.google.com/118159203698543827997" class="author" >Karolina Bukowska-Strakova</a><span class="time"> - 2015-11-29 14:24:44+0100</span><div class="comment-content" >Mnie się nie podoba droga z art. 8. Ograniczenie ryzyka kursowego &quot;zadziała&quot; dopiero od momentu wejścia ustawy, a wszystkie dotychczasowe wpłaty nie będą w żaden sposób rozliczone. <br><br>Proszę zwrócić uwagę, że tylko w mechanizmie pierwszym będzie brana pod uwagę dotychczasowa historia spłat (niedopłaty/nadpłaty względem kredyty w PLN). Dlatego miom zdaniem algorytm, według którego banki będą decydować, kto ma iść drogą pierwszą, a kto drogą trzecią, będzie właśnie polegał na sprawdzeniu kto ma niedopłatę, a kto ma nadpłatę względem kredytu w PLN. Jak ktoś zaoszczędził na indexacji i wpłacił dotychczas do banku mnie niż „złotówkowicze”, to jest szansa na drogę 1, bo bank będzie chciał odzyskać te pieniądze. Jak ktoś będzie miał znaczną nadpłatę względem kredytu w PLN, to się mu bank za chińskiego boga nie zgodzi na drogę 1, i będzie musiał iść drogą 3, żeby bank dotychczasowe zyski spokojnie skonsumował.<br><br>Gdyby mój kredyt od początku był w PLN, wpłaciłabym do banku raptem ~120 tys PLN, a w rzeczywistości wpłaciłam już ponad 290 tys PLN (bank wypłacił mi w transzach 280tys PLN). Zostało mi jeszcze ~5 lat spłacania. Jak bank nie zgodzi się na odwalutowanie (a na pewno się nie zgodzi, bo i po co miałby tracić to 70tys PLN), to jedyne na co mogę liczyć, to ograniczenie ryzyka na przyszłość, ale kosztem tego, że nie odzyskam nadpłat. <br><br>Ta ustawa jest kretyńska. Jedyne rozsądne wyjście, to wrócić do udostępnionej kwoty i oprocentować ją analogicznie jak kredyt PLN. Wtedy wszyscy są potraktowaniu równie sprawiedliwie. Nie ma miejsca do matactw i kombinacji banków. Czym przejrzyściej tym lepiej</div></div><div class="comment" ><a target="_blank" href="https://plus.google.com/+RyszardStyczynski" class="author" >Ryszard Styczynski</a><span class="time"> - 2015-11-30 20:42:15+0100</span><div class="comment-content" >Pozostaje mi się zgodzić. Moim problemem jest to że patrzę na ustawę okiem posiadacza kredytu waloryzowanego. Dziękuję więc za ocenę z perspektywy posiadacza kredytu denominowanego. Teraz widzę ten nonsens - możliwość banku do sterowania decyzjami. Bank nie powinien mieć żadnych praw decydowania. Decyzje powinny być w rekach kredytobiorcy. Proszę napisz to pytanie na stronie dr Czabańskiego. Rozpropagujmy to na FB. Napiszmy list do kancelarii prezydenta. W tej formie ustawa rzeczywiście jest kretyńska. Zgadam się. Proszę pamiętaj o ocenie mec.Orskiego który wykazał że kredyty denominowane są nielegalne łamiąc zasadę walutowości. Jeżeli jesteś w kontakcie z prawnikiem - spytaj go o możliwość działania. Dziękuję za Twój wkład w analizę.</div></div><div class="comment" ><a target="_blank" href="https://plus.google.com/118159203698543827997" class="author" >Karolina Bukowska-Strakova</a><span class="time"> - 2015-11-30 21:17:13+0100</span><div class="comment-content" >No właśnie wrzuciłam tzw &quot;komenta&quot; pod dyskusją na str Mec. Czabańskiego. Uważam, że to właśnie ta ustawa jest niekonstytucyjne bo ewidentnie dyskryminuje osoby, które dużo spłaciły (bo np miały krótki okres kredytowania i dużo franków już zdążyły kupić po niekorzystnym kursie).<br><br>Albo w art 8. musi się pojawić zapis, że dotychczasowe spłaty też podlegają ograniczeniu ryzyka do 20%, i wszytkie już dokonane nadpłaty powyżej tego progu wliczone zostaną po poczet kapitału.</div></div><div class="comment" ><a target="_blank" href="https://plus.google.com/118159203698543827997" class="author" >Karolina Bukowska-Strakova</a><span class="time"> - 2015-11-30 21:35:46+0100</span><div class="comment-content" >To ja dziękuję za Twoje analizy! :)<br><br>Rozmawiałam dotychczas z Mec Garlacz, ale ona ma wypracowną argumentację do kredytów indexowanych i takie na razie bierze &quot;na tapetę&quot; :( To co mówi Mec Orski jest dla mnie bardzo przekonujące, ale obawiam się że podchodzę do sprawy za bardzo życzeniowo - sąd może tak chętnie nie przyjąć tych argumentów. Pod opracowaniem Mec Czabańskiego jest ciekawa dyskusje pomiędzy Mec Orskim a Czabańskim, którą Tomasz Nowak skomentował:<br><br>&quot;Nasz główny problem polega na tym, że staramy się wtłoczyć konstrukcję opisaną w MSR-39 jako kredyt hybrydowy, do ram prawnych, które nie były do tego dostosowane.<br>Bo ani to nie jest normalny kredyt waloryzowany (w którym z definicji nie ma spreadów, i nie ma też żadnego mechanizmu obniżenia oprocentowania), ani to nie jest uczciwy kredyt hybrydowy (choćby przez niewypełnienie postanowień MIFID).<br>I dlatego niewątpliwie należy się zgodzić z duchem wypowiedzi mec. Orskiego.<br><br>Więc jeśli tylko jeszcze sądy będą chciały potwierdzić, że:<br>pkt 2) termin „rozliczenie” należy rozumieć jako przepływy pieniężne – a nie np. przesłanie kredytobiorcy tabelki z saldem w CHF.<br>pkt 3) termin „oddanie do dyspozycji” oznacza faktyczne umożliwienie korzystania ze środków pieniężnych”, a nie np. otworzenie rachunku w CHF, do którego kredytobiorca miał teoretycznie pełny dostęp, ale na skutek zadziałania klauzul walutowych (bo sam je sobie dał wpisać do umowy) nastąpiła „wymiana walut” z CHF na PLN.<br>– to jesteśmy w domu 😉&quot;<br><br>Obawiam się, że sądy tak chętnie tego nie potwierdzą. Nie wiem czy w moim przypadku argument o zawyżonym CKK nie będzie najprostszy, bo mój bank poza regularnymi odsetkami, dorzucił sobie jeszcze dla sportu tajemniecze odsetki, dopisywane do każdej wypłaconej TRANSZY! Ot taki ciekawy twór :)</div></div><div class="comment" ><a target="_blank" href="https://plus.google.com/+RyszardStyczynski" class="author" >Ryszard Styczynski</a><span class="time"> - 2015-11-30 22:22:07+0100</span><div class="comment-content" ><span class="proflinkWrapper"><span class="proflinkPrefix">+</span><a class="proflink bidi_isolate" href="https://plus.google.com/118159203698543827997" oid="118159203698543827997" >Karolina Bukowska-Strakova</a></span> &gt;&gt; Analizując RRSO z jednym z kolegów, natrafiliśmy na przeciekawą sprawę związaną z odsetkami. Opublikuję analizę w tym tygodniu. Da nam to dodatkowy argument. Dodatkowy mocny argument. Zastanawiałem się nad napisaniem listu do Kancelarii Prezydenta.  W grupie roboczej jest teraz mec.Garlacz - list do Pani mecenas jest jak najbardziej na miejscu. W internecie jest kontakt. Z mojej strony dodam notatkę do bloga z Twoim punktem widzenia.</div></div><div class="comment" ><a target="_blank" href="https://plus.google.com/118159203698543827997" class="author" >Karolina Bukowska-Strakova</a><span class="time"> - 2015-11-30 22:50:36+0100</span><div class="comment-content" ><span class="proflinkWrapper"><span class="proflinkPrefix">+</span><a class="proflink bidi_isolate" href="https://plus.google.com/105936815683508754590" oid="105936815683508754590" >Ryszard Styczynski</a></span> Niestety już rozmawiałam z Mec. Garlacz.<br>Czytam jeszcze raz sposób liczenia tych kursów - właściwie, gdyby kurs liczyć bez tego durnego podpunktu &quot;Jeżeli wyliczona wartość w złotych polskich jest niższa od wartości zadłużenia z ust. l pkt. 6 przeliczonego wg kursu z dnia udzielenia kredytu, to należy przyjąć wartość zadłużenia z pkt. 6 przeliczonego wg kursu z dnia udzielenia kredytu&quot; to może i nie byłoby takie złe - bo u mnie kurs wyszedłby niższy, niż ten po którym brałam (tzn właściwie ciekawe, jak to pliczyć, bo tych kursów było 10 - przy dziesięciu transzach) I wyszedłby mi kurs znacznie niższy niż ten po którym brałam. Ale ustawa to wyklucza!</div></div></div></body></html>