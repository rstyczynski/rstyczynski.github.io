<html><head><meta charset="utf-8"><title>Szanowni Państwo,&lt;br&gt;&lt;br&gt;z ramach zamieszania z kredytami bardzo często używa...</title><style>body {font: 11pt Roboto, Arial, sans-serif; max-width: 640px; margin: 24px;}.author-photo {border-radius: 50%; margin-right: 10px; width: 40px;}.author {font-weight: 500;}.main-content {margin: 15px 0 15px;}.post-title {font-weight: bold;}.location {display: block; margin-top: 15px;}.location img {float: left; margin-right: 5px; width: 20px;}.media-link {display: inline-block; max-width: 100%; vertical-align: top;}.media-link p {margin-top: 5px; max-height: 4em; overflow: scroll;}.media {max-height: 100vh; max-width: 100%;}.video-placeholder {background: black; display: flex; height: 300px; max-width: 100%; width: 640px;}.play-icon {border-bottom: 30px solid transparent; border-left: 50px solid white; border-top: 30px solid transparent; color: white; margin: auto;}.album {max-height: 800px; overflow: scroll; width: calc(100vw - 48px);}.album .media-link {margin-right: 5px; max-width: 250px;}.album .media {max-height: 250px;}.link-embed {border-top: 1px solid lightgrey; display: block; margin-top: 20px;}.link-embed img {max-width: 100%;}.inline-link-embed {display: block;}.inline-link-embed img {vertical-align: middle;}.link-title {display: inline-block; font-size: medium; font-weight: 300; padding-left: 1em;}.reshare-attribution {display: block; font-weight: bold; margin-bottom: 10px;}.poll-image {margin-bottom: 5px; max-height: 300px; max-width: 500px;}.poll-choice {align-items: center; display: flex; margin-bottom: 5px; max-width: 500px;}.poll-choice-percentage {background-color: lightblue; height: 100%; left: 0; position: absolute; z-index: -1;}.poll-choice-selected {margin-right: 5px;}.poll-choice-results {border: 1px solid lightgray; border-radius: 5px; display: flex; line-height: 40px; overflow: hidden; padding: 0 8px; position: relative;}.poll-choice-results, .poll-choice-description {flex-grow: 1; margin-right: 10px;}.poll-choice-image {width: 100%;}.poll-choice-image, .poll-choice-image img {max-height: 40px; max-width: 100px;}.poll-choice-votes {max-height: 100px; overflow: auto;}.plus-entity-embed {color: black; display: block; text-decoration: none;}.plus-entity-embed-cover-photo {max-height: 300px; max-width: 100%;}.plus-entity-embed-info {padding: 0 1em 1em;}.plus-entity-embed-info h2 {font-weight: 500; margin: 10px 0;}.plus-entity-embed-info p {font-size: small; margin: 0;}.collection-owner-avatar {border-radius: 50%; border: 2px solid white; height: 40px; margin-top: -22px;}.visibility {padding: 1em 0; border-top: 1px solid grey;}.post-activity {padding: 1em 0; border-top: 1px solid grey;}.post-kind-desc {margin-bottom: 15pt;}.comments {border-top: 1px solid gray; padding-top: 1em;}.comment + .comment {margin-top: 1em;}.comment .media-link, .comment .inline-link-embed {margin-top: 5px;}</style></head><body ><div style="margin-bottom:1em;"><div style="display:flex; align-items:center"><span ><img class="author-photo" src="https://lh3.googleusercontent.com/a-/AAuE7mDLKADYP34vWOnsgZ_CbwH-sU1sax0dG5uXgPNi6g=s64-c" alt="Ryszard Styczynski" ><a href="https://plus.google.com/+RyszardStyczynski" target="_blank" class="author" >Ryszard Styczynski</a></span> - <a target="_blank" href="https://plus.google.com/+RyszardStyczynski/posts/NHa47QhvhUq">2015-11-11 21:06:01+0100</a><span> - Updated: 2015-11-11 21:12:19+0100</span></div><div class="main-content">Szanowni Państwo,<br><br>z ramach zamieszania z kredytami bardzo często używamy słowa waloryzacja. Mamy kredyty waloryzowane, czyli udzielone w złotym polskim ale indeksowane do wartości waluty zagranicznej, które nie jest pieniądzem polskim ale jest za to innym niż pieniądz miernikiem wartości. O wielu miesięcy piszę o fenomenie kredytu waloryzowanego. W kometarzach do kodeksu cywilnego oraz w orzeczeniach natrafiacie Państwo na określenie &quot;waloryzacja umowana&quot;.  Większość komentarzy na temat waloryzacji to najzwyklejsze brednie, wypisywane przez osoby nie wiedzące co piszą lub przez animatorów modernizacji kraju, zdolnych do naginania prawa w celu sobie tylko wiadomym.<br><br>Poszukując prawdy ukrytej za zasłoną kłamstw i niedomówień natrafiłem kilka miesięcy temu na artykuł dr Roberta Jastrzębskiego &quot;Między nominalizmem a waloryzacją&quot; (znajduje się w niebieskiej teczce). Było to pierwszy artykuł opisujący waloryzację w sposób profesjonalny. Ba! Profesjonalny i naukowy - Pan Jastrzębski jest pracownikiem Uniwersytetu Warszawskiego specjalizującym się <a rel="nofollow" target="_blank" href="http://mi.in" class="ot-anchor bidi_isolate" jslog="10929; track:click" dir="ltr">mi.in</a> w waloryzacji. Idąc śladem prac tego autora natrafiłem na prawdziwą kopalnię wiedzy. Poniżej przedstawiam listę publikacji oraz linki do skanów, które wykonałem po bytności w bibliotece wydziału prawa. Pierwsza pozycja jest artykułem prasowym - lekkim, druga w sposób literalny traktuje o naszej niedoli. Reszta - czasem materiał troszkę trudniejszy. Zapewniam jednak że autor ma pióro lekkie i bardzo przyjemnie się go czyta. Z artykułów wynikają dwie istotne kwestie - sens waloryzacji oraz instrumentalne manipulowanie instrumentami finansowymi przez rządy w celu osiągnięcia z góry określonych celów. Proszę o zapoznanie się z tymi materiałami. Trzy pierwsze pozycje są obowiązkowe. Pan Jastrzębski napisał także monografię - 500 stron na temat pieniądza, nominalizmu, waloryzacji, etc. Książka zawiera opis waloryzacji zobowiązań pieniężnych po I wojnie światowej, 1924 tzw. lex Zoll.<br><br>Oto spis pozycji obowiązkowuych do przeczytania. Pierwsza pozycja dla każdego - jest to artykuł gazetowy.<br>1. Kredyt hipoteczny w walucie – czyli dla kogo zysk, a dla kogo ryzyko?, <a rel="nofollow" target="_blank" href="https://goo.gl/jDB4sC" class="ot-anchor bidi_isolate" jslog="10929; track:click" dir="ltr">https://goo.gl/jDB4sC</a><br>2. Kredyt hipoteczny w walucie zagranicznej, <a rel="nofollow" target="_blank" href="https://goo.gl/KjiHdO" class="ot-anchor bidi_isolate" jslog="10929; track:click" dir="ltr">https://goo.gl/KjiHdO</a> <br>3. Między nominalizmem a waloryzacją, <a rel="nofollow" target="_blank" href="https://goo.gl/LHlsyG" class="ot-anchor bidi_isolate" jslog="10929; track:click" dir="ltr">https://goo.gl/LHlsyG</a> <br><br>opcjonalnie:<br>4. Polityka inflacyjna państwa polskiego W XX WIEKU A INTERES PRYWATNY, <a rel="nofollow" target="_blank" href="https://goo.gl/SthRe0" class="ot-anchor bidi_isolate" jslog="10929; track:click" dir="ltr">https://goo.gl/SthRe0</a> <br>5. Skuteczność stosowania prawa w dobie kryzysu gospodarczego, <a rel="nofollow" target="_blank" href="https://goo.gl/Wp8jl4" class="ot-anchor bidi_isolate" jslog="10929; track:click" dir="ltr">https://goo.gl/Wp8jl4</a> <br>6. Geneza i znaczenie klauzuli rebus sic stantibus w polskim prawie prywatnym, <a rel="nofollow" target="_blank" href="https://goo.gl/73sV1w" class="ot-anchor bidi_isolate" jslog="10929; track:click" dir="ltr">https://goo.gl/73sV1w</a> <br>7. Dekret walutowy z 1934 r. (Geneza - praktyka - znaczenie), <a rel="nofollow" target="_blank" href="https://goo.gl/ONkKP1" class="ot-anchor bidi_isolate" jslog="10929; track:click" dir="ltr">https://goo.gl/ONkKP1</a> <br>8. Kodeks cywilny austriacki (ABGB) a wykonanie zobowiązań  pieniężnych w II Rzeczypospolitej, <a rel="nofollow" target="_blank" href="https://goo.gl/iEtRn5" class="ot-anchor bidi_isolate" jslog="10929; track:click" dir="ltr">https://goo.gl/iEtRn5</a> <br><br>oraz książka - monografia:<br>8. Wpływ siły nabywczej pieniądza na wykonanie zobowiązań prywatno – prawnych w II Rzeczypospolitej, Wolters Kluwer Polska, Warszawa 2009<br><br>Po przeczytaniu pierwszych trzech pozycji dowiecie się Państwo czym jest waloryzacja oraz zrozumiecie że nie jest to narzędzie spekulacyjne. Posiadając tę wiedzę będziecie mogli prowadzić rzeczowe rozmowy w temacie waloryzacji. Proszę zauwazyć że &quot;klauzula przeliczeniowa&quot; PLN-CHF stosująca art.358-1 ust.2 nazywana jest &quot;waloryzacją umowną&quot; a jest podstawą naszych trosk.<br><br>-Ryszard Styczyński</div><a href="https://goo.gl/jDB4sC" target="_blank" class="link-embed"><h3>Kredyt hipoteczny w walucie – czyli dla kogo zysk, a dla kogo ryzyko? | GF24.pl – Gazeta Finansowa Online.pdf - Google Drive</h3><img src="https://lh3.googleusercontent.com/mdaFuHyq8osCDvwHzBM7PbJ6Ot9MPCczRB5WUSUVqmACpEMi175a7g=w1200-h630-p" alt=""></a></div><div class="visibility">Shared with: Public, <a href="https://plus.google.com/108992790066580432806">Tomasz Nowak</a></div><div class="post-activity"><div class="plus-oners">+1'd by: <a href="https://plus.google.com/101785156303106299680">jacek jastrzebski</a></div></div><div class="comments"><div class="comment" ><a target="_blank" href="https://plus.google.com/108992790066580432806" class="author" >Tomasz Nowak</a><span class="time"> - 2015-11-12 10:05:05+0100</span><div class="comment-content" >Panie Ryszardzie,<br><br>materiały są przednie, ale trzeba zauważyć kilka rzeczy:<br>1) <b>Waloryzacja</b> w/g Jastrzębskiego odnosi się tylko do korekty zobowiązania pieniężnego podyktowanej działaniem inflacji (a nawet hiperinflacji w wyniku wojny). To co nam sprzedano jako &quot;waloryzacja&quot; nie ma nic wspólnego z inflacją w naszym kraju.<br>2) <b>Waluta</b> kredytu hipotecznego, do którego odnosi się Jastrzębski to najczęściej waluta obca - np. dolar, albo jedna z walut zaborców. U nas jest to PLN (w kredytach indeksowanych) lub powinien być złoty (w kredytach &quot;denominowanych&quot;, które niezgodnie z prawem banki zawierały jako CHF).<br>3) <b>Oprocentowanie</b> - Jastrzębski nie pisze o tym wprost - ale odnosi się do oprocentowania stałego. Oprocentowanie zmienne jest wynalazkiem ostatnich może 20-30 lat. I to nasze oprocentowanie zmienne uwzględnia już inflację. Więc nie ma potrzeby dodatkowej waloryzacji.<br><br>W podsumowaniu - to co nam sprzedano trudno zarówno nazwać kredytem waloryzowanym (z uwagi na brak związku w inflacją w Polsce), oraz nie jest &quot;to coś&quot; pełnoprawnym kredytem hybrydowym (z uwagi na brak informacji o wykorzystaniu instrumentów pochodnych i odpowiedniej umowy). A więc co to jest? </div></div><div class="comment" ><a target="_blank" href="https://plus.google.com/+RyszardStyczynski" class="author" >Ryszard Styczynski</a><span class="time"> - 2015-11-13 17:04:21+0100</span><div class="comment-content" ><span class="proflinkWrapper"><span class="proflinkPrefix">+</span><a class="proflink bidi_isolate" href="https://plus.google.com/108992790066580432806" oid="108992790066580432806" >Tomasz Nowak</a></span> &gt;&gt; Panie Tomaszu. Pan dr Jastrzebski opisuje WALORYZACJE a nie SPEKULACJE. W Polsce narzędzie waloryzacyjne zostało użyte niezgodnie z przeznaczeniem. Opublikowałem te materiały, aby pozwolić nam lepiej zrozumieć na czym polega różnica pomiędzy ideą waloryzacji i zastosowaniem do osiągnięcia innych celów. Wygląda to podobnie do użycia noża. Można nim kroić chleb, ale można kogoś dźgać. </div></div></div></body></html>