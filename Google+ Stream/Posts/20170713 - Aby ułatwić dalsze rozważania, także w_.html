<html><head><meta charset="utf-8"><title>Aby ułatwić dalsze rozważania, także w Sądach, musimy ustalić generalne i nie...</title><style>body {font: 11pt Roboto, Arial, sans-serif; max-width: 640px; margin: 24px;}.author-photo {border-radius: 50%; margin-right: 10px; width: 40px;}.author {font-weight: 500;}.main-content {margin: 15px 0 15px;}.post-title {font-weight: bold;}.location {display: block; margin-top: 15px;}.location img {float: left; margin-right: 5px; width: 20px;}.media-link {display: inline-block; max-width: 100%; vertical-align: top;}.media-link p {margin-top: 5px; max-height: 4em; overflow: scroll;}.media {max-height: 100vh; max-width: 100%;}.video-placeholder {background: black; display: flex; height: 300px; max-width: 100%; width: 640px;}.play-icon {border-bottom: 30px solid transparent; border-left: 50px solid white; border-top: 30px solid transparent; color: white; margin: auto;}.album {max-height: 800px; overflow: scroll; width: calc(100vw - 48px);}.album .media-link {margin-right: 5px; max-width: 250px;}.album .media {max-height: 250px;}.link-embed {border-top: 1px solid lightgrey; display: block; margin-top: 20px;}.link-embed img {max-width: 100%;}.inline-link-embed {display: block;}.inline-link-embed img {vertical-align: middle;}.link-title {display: inline-block; font-size: medium; font-weight: 300; padding-left: 1em;}.reshare-attribution {display: block; font-weight: bold; margin-bottom: 10px;}.poll-image {margin-bottom: 5px; max-height: 300px; max-width: 500px;}.poll-choice {align-items: center; display: flex; margin-bottom: 5px; max-width: 500px;}.poll-choice-percentage {background-color: lightblue; height: 100%; left: 0; position: absolute; z-index: -1;}.poll-choice-selected {margin-right: 5px;}.poll-choice-results {border: 1px solid lightgray; border-radius: 5px; display: flex; line-height: 40px; overflow: hidden; padding: 0 8px; position: relative;}.poll-choice-results, .poll-choice-description {flex-grow: 1; margin-right: 10px;}.poll-choice-image {width: 100%;}.poll-choice-image, .poll-choice-image img {max-height: 40px; max-width: 100px;}.poll-choice-votes {max-height: 100px; overflow: auto;}.plus-entity-embed {color: black; display: block; text-decoration: none;}.plus-entity-embed-cover-photo {max-height: 300px; max-width: 100%;}.plus-entity-embed-info {padding: 0 1em 1em;}.plus-entity-embed-info h2 {font-weight: 500; margin: 10px 0;}.plus-entity-embed-info p {font-size: small; margin: 0;}.collection-owner-avatar {border-radius: 50%; border: 2px solid white; height: 40px; margin-top: -22px;}.visibility {padding: 1em 0; border-top: 1px solid grey;}.post-activity {padding: 1em 0; border-top: 1px solid grey;}.post-kind-desc {margin-bottom: 15pt;}.comments {border-top: 1px solid gray; padding-top: 1em;}.comment + .comment {margin-top: 1em;}.comment .media-link, .comment .inline-link-embed {margin-top: 5px;}</style></head><body ><div style="margin-bottom:1em;"><div style="display:flex; align-items:center"><span ><img class="author-photo" src="https://lh3.googleusercontent.com/a-/AAuE7mDLKADYP34vWOnsgZ_CbwH-sU1sax0dG5uXgPNi6g=s64-c" alt="Ryszard Styczynski" ><a href="https://plus.google.com/+RyszardStyczynski" target="_blank" class="author" >Ryszard Styczynski</a></span> - <a target="_blank" href="https://plus.google.com/+RyszardStyczynski/posts/cBTYtc5pmm2">2017-07-13 19:29:10+0200</a><span> - Updated: 2017-07-13 19:29:10+0200</span></div><div class="main-content">Aby ułatwić dalsze rozważania, także w Sądach, musimy ustalić generalne i niepodważalne założenia prawa ochrony konsumenta wynikające z dyrektywy 93/13/Ewg. Myślę, że poniższe punkty są bezdyskusyjne:<br><br>1. Jednym z filarów obszaru ochrony konsumenta na styku w kontraktach z przedsiębiorcą, są umowy adhezyjne, narzucane konsumentowi przez silniejszego ekonomicznie i intelektualnie przedsiębiorcę.<br><br>2. Przedsiębiorca na masowym rynku konsumenckim stosuje wzorce umowy, czyli wcześniej przygotowane postanowienia umowy.<br><br>3. Wzorzec umowy nie jest ofertą, jest osobnym bytem prawnym<br><br>4. Przedsiębiorca działając na podstawie zasady swobody umów może kształtować wzorce umowy w sposób dowolny, a jedynym ograniczeniem jest zgodność z systemem prawa.<br><br>5. Przedsiębiorca przygotowując wzorzec umowy świadom jest swoich wielkich praw, ale także obowiązków oraz konsekwencji naruszenia prawa.<br><br>6. Prawo ochrony konsumenta wraz z nowelizacją 2000 r. będącą implementacją dyrektywy 93/13/Ewg ostatecznie zrywa z wzorcami normatywnymi, pozostawiając całą odpowiedzialność za wzorce umowy po stronie przedsiębiorcy, będącego jego autorem.<br><br>7. Od momentu nowelizacji 2000 r żaden urząd państwowy nie przygotowuje wzorców normatywnych, które mogliby stosować profesjonaliści, nie ponosząc konsekwencji za ew. występujące w nich błędy.<br><br>8. Oceny nieuczciwości postanowień umowy, dokonuje się dla momentu zawarcia umowy.<br><br>9. Oceny nieuczciwości postanowień umowy inkorporowanych z wzorca umowy, dokonuje się na moment inkorporacji.<br><br>10. Nieuczciwe postanowienia umowy oraz wzorca umowy nie wiążą konsumenta z mocy prawa (ex lege) oraz z mocą wsteczną (ex tunc).<br>Bardzo proszę o pomoc w uczuynieniu tej listy możliwi prostej i czytelnej, a także niepodważalnej. Uwagi mile widziane. Jak na razie jest to 10 przykazań ochrony konsumenta </div></div><div class="visibility">Shared with: Public, <a href="https://plus.google.com/109497049700684081769">Andrzej Kamiński</a></div><div class="comments"><div class="comment" ><a target="_blank" href="https://plus.google.com/109497049700684081769" class="author" >Andrzej Kamiński</a><span class="time"> - 2017-07-14 20:12:47+0200</span><span> - Updated: 2017-07-14 20:13:03+0200</span><div class="comment-content" >Niech Pan przeanalizuje wyrok SN z 1.03.2017 r.<br>Jak zwykle ciekawa literatura &quot;za, a nawet przeciw&quot;.<br><a rel="nofollow" target="_blank" href="http://law24.pl/wp-content/uploads/2017/06/iv-csk-285-16-1.pdf" class="ot-anchor bidi_isolate" jslog="10929; track:click" dir="ltr">http://law24.pl/wp-content/uploads/2017/06/iv-csk-285-16-1.pdf</a></div></div><div class="comment" ><a target="_blank" href="https://plus.google.com/+RyszardStyczynski" class="author" >Ryszard Styczynski</a><span class="time"> - 2017-07-14 20:21:41+0200</span><div class="comment-content" ><span class="proflinkWrapper"><span class="proflinkPrefix">+</span><a class="proflink bidi_isolate" href="https://plus.google.com/109497049700684081769" oid="109497049700684081769" >Andrzej Kamiński</a></span> Komentowałem na FB. Wywody dot. zobowiązań są błędne, ale wywody dot. klauzul niedozwolonych są ok. Jednym z sędziów jest R.Trzaskowski - mam jego publikacje. Wie co pisze. A pize zgodnie z prawdą. <br><br><br>Dla mnie ten fragment jest ok: <br><i>Postanowienia umowy mogą być przedmiotem oceny w odniesieniu do przesłanek wskazanych w art. 3851 do 3853 k.c. albo w ramach kontroli abstrakcyjnej wzorca umowy, albo indywidualnej kontroli treści konkretnych zapisów umowy. Zgodnie z art. 3851 § 1 zdanie pierwsze k.c., postanowienia umowy, które nie zostały z konsumentem uzgodnione indywidualnie nie wiążą go, jeżeli kształtują jego prawa i obowiązki w sposób sprzeczny z dobrymi obyczajami, rażąco naruszając jego interesy, czyli są niedozwolonymi postanowieniami umownymi. Niezwiązanie to następuje ze skutkiem od zawarcia umowy. Nieuzgodnione indywidualnie są te postanowienia umowy, na których treść konsument nie miał rzeczywistego wpływu. Chodzi zatem o postanowienia, które nie były uzgadniane w toku negocjacji albo nie zostały przyjęte w następstwie propozycji kontrahenta. Za nieuzgodnione indywidualnie należy także uznać postanowienia umów niezawieranych przy użyciu wzorca, jeżeli nie były one przedmiotem pertraktacji między stronami (klauzule narzucone). Takie postanowienia nie wiążą konsumenta (są bezskuteczne), jeżeli zostanie spełnione wymaganie wskazane w drugiej części zdania pierwszego wymienionego przepisu, w pozostałym zaś zakresie strony są związane umową (art. 3851 § 2 k.c.). Dotyczy to nie tylko katalogu postanowień zawartych w art. 3853 k.c., lecz także tych, które nie zostały w nim ujęte, niezależnie od tego, czy zostały przejęte z wzorca umowy, czy też nie. Wyszczególnienie klauzul niedozwolonych nie ma charakteru zamkniętego. Z art. 3851 § 1 zdanie pierwsze k.c. wynika obowiązek proponującego zawarcie umowy (banku) indywidualnego uzgadniania z konsumentem postanowień umowy, którą chce z nim zawrzeć. W razie niedopełnienia tego obowiązku, postanowienia umowy kształtujące prawa i obowiązki konsumenta w sposób sprzeczny z dobrymi obyczajami, rażąco naruszając jego interesy, nie wiążą tego konsumenta. Indywidualne uzgodnienie postanowień umowy wymaga wykazania przez tego, kto powołuje się na dokonanie uzgodnienia (art. 3851 § 4 k.c.), że konsument miał rzeczywisty wpływ na treść kwestionowanych postanowień, co ma szczególne znaczenie w razie korzystania z postanowień zaczerpniętych z wzorca umowy (art. 3851 § 3 k.c.).</i><br><br>Co Pana zdaniem jest nie za bardzo ok?<br><br><del>-</del><br><br></div></div><div class="comment" ><a target="_blank" href="https://plus.google.com/109497049700684081769" class="author" >Andrzej Kamiński</a><span class="time"> - 2017-07-16 22:19:20+0200</span><div class="comment-content" ><br>Nie za bardzo ok jest przywołanie przez SN ustawy antyspredowej jako remedium, które jak to napisał SN: &quot;...wyeliminowało  z  obrotu prawnego  postanowienia  umowy,  które  zawierały  niejasne  reguły  przeliczania należności  kredytowych  zarówno  na  przyszłość,  jak  i  wcześniej  zawartych, w niespłaconej  części.&quot; <br><br>&quot;Zmiana  przepisów  odnosiła  się  do  umów  wiążących  bank  i  kredytobiorcę (pożyczkobiorcę),  w  zakresie  tej  części  kredytu  lub  pożyczki,  która  pozostała  do spłacenia, a jednocześnie  zastrzeżono, że w dalszym ciągu mogą być zawierane umowy  przewidujące  indeksację  kwoty  objętej  kredytem  przy  zastosowaniu <br>miernika  waluty  obcej.  Istotą  tych  zmian  było  zatem,  poza  doprecyzowaniem wymagań  dotyczących  treści  umowy  o  kredyt,  utrzymanie  zawartych  już  umów o kredyt  denominowany  według  nowych  reguł,  w  niespłaconym  zakresie  od  dnia wejścia  ustawy  w  życie.  Jego  konsekwencją  było  wyeliminowanie  z  obrotu <br>prawnego  postanowień  umownych,  które  zawierały  niejasne  reguły  przeliczania należności  kredytowych  zarówno  na  przyszłość,  jak  i  wcześniej  zawartych, w niespłaconej  części  (por.  wyrok  Sądu  Najwyższego  z  dnia  19  marca  2015  r., <br>IV CSK  362/14,  OSNC  –  ZD  2016,  nr  3,  poz.  49).&quot;<br><br><br><br>Dobre jest natomiast kolejne stwierdzenie SN: <br><br>&quot;Ocena  postanowień  umowy  dokonywana  być  powinna  według  zasad przewidzianych  w  art.  385 1  k.c.,  a  zatem  według  stanu  z  chwili  jej  zawarcia  oraz <br>w okolicznościach  jej  zawarcia,  przy  uwzględnieniu  umów  pozostających  z  nią w związku, stosownie do art. 385 2<br> k.c. oraz art. 4 ust. 1 dyrektywy Rady 93/13/EWG z  dnia  5  kwietnia  1993  r.  w  sprawie  nieuczciwych  warunków  w  umowach konsumenckich  (Dz.  U.  UE  L  z  21  kwietnia  1993  r.,  dalej:  „dyrektywa  93/13.”). Nie są  objęte  tą  oceną  kwestie  związane  z  wykonywaniem  umowy. &quot;</div></div><div class="comment" ><a target="_blank" href="https://plus.google.com/+RyszardStyczynski" class="author" >Ryszard Styczynski</a><span class="time"> - 2017-07-17 00:10:58+0200</span><div class="comment-content" ><span class="proflinkWrapper"><span class="proflinkPrefix">+</span><a class="proflink bidi_isolate" href="https://plus.google.com/109497049700684081769" oid="109497049700684081769" >Andrzej Kamiński</a></span> Nie wygląda to najgorzej. Mam wrażenie, że SSN R.Trzaskowski to uczciwy człowiek. <br><br>#1 &quot;...wyeliminowało  z  obrotu prawnego  postanowienia  umowy,  które  zawierały  niejasne  reguły  przeliczania należności  kredytowych  zarówno  na  przyszłość,  jak  i  wcześniej  zawartych, w niespłaconej  części.&quot; <br><br>a) na przyszłość - tu należy się zgodzić. Nowe umowy nie są dotknięte spreadem.<br>b) w zawartych w niespłaconej części - no niby tak, bo można sobie ten niby aneks podpisać. Spytam się tylko czy to obowiązek i jaka jest konsekwencja gdy nie podpiszę?<br>b) w zawartych w spłaconej części - tutaj SSN się nie wypowiedział. Elegancko przemilczał, i to przemilczenie jest dla nas dobre. <br><br>#2 &quot;Zmiana  przepisów  odnosiła  się  do  umów  wiążących  bank  i  kredytobiorcę (pożyczkobiorcę),  w  zakresie  tej  części  kredytu  lub  pożyczki,  która  pozostała  do spłacenia...&quot;  <br><br>- to jest OK, bo nijako legalizuje &quot;pozostałą do spłacenia&quot; część, nie wypowiadając się o tej spłaconej. I to jest dla nas dobre. <br><br>#3 &quot;..., a jednocześnie  zastrzeżono, że w dalszym ciągu mogą być zawierane umowy  przewidujące  indeksację  kwoty  objętej  kredytem  przy  zastosowaniu miernika  waluty  obcej....&quot;  <br><br>- to jest niebezpieczne. Co znaczy &quot;w dalszym ciągu&quot; ? Czy to znaczy że wcześniej można było? Tutaj się zgodzę. Zaklinanie rzeczywistości. Należy jednak zauważyć, że nikt do tej pory tego nie podnosił. Trzeba poczekać na sprawę mec.Orskiego w SN.<br><br>#4 &quot;...Istotą  tych  zmian  było  zatem,  poza  doprecyzowaniem wymagań  dotyczących  treści  umowy  o  kredyt,  utrzymanie  zawartych  już  umów o kredyt  denominowany  według  nowych  reguł,  w  niespłaconym  zakresie  od  dnia wejścia  ustawy  w  życie....&quot;  <br><br>- ważne - &quot;w niespłaconym zakresie&quot;. Ciekawe, że tutaj SN zmienia nazwę na &quot;denominowany&quot;. Mam wrażenie, że to mogą być dla niech synonimy. <br><br>#5 &quot;...Jego  konsekwencją  było  wyeliminowanie  z  obrotu prawnego  postanowień  umownych,  które  zawierały  niejasne  reguły  przeliczania należności  kredytowych  zarówno  na  przyszłość,  jak  i  wcześniej  zawartych, w niespłaconej  części&quot;<br><br>- j.w. przyszłość i zawarte w części niespłaconej. Jednak nic o zawartych w części spłaconej :)<br><br>#6 &quot;Ocena  postanowień  umowy  dokonywana  być  powinna  według  zasad przewidzianych  w  art.  385 1  k.c.,  a  zatem  według  stanu  z  chwili  jej  zawarcia  oraz  w okolicznościach  jej  zawarcia,  przy  uwzględnieniu  umów  pozostających  z  nią w związku, stosownie do art. 385 2  k.c. oraz art. 4 ust. 1 dyrektywy Rady 93/13/EWG z  dnia  5  kwietnia  1993  r.  w  sprawie  nieuczciwych  warunków  w  umowach konsumenckich  (Dz.  U.  UE  L  z  21  kwietnia  1993  r.,  dalej:  „dyrektywa  93/13.”). Nie są  objęte  tą  oceną  kwestie  związane  z  wykonywaniem  umowy. &quot;<br><br>- to jest niesamowite. SN wreszcie to stwierdził. Dziękuję za wyszukanie tego fragmentu. To jest bomba. I to <b>atomowa</b>.<br></div></div><div class="comment" ><a target="_blank" href="https://plus.google.com/109497049700684081769" class="author" >Andrzej Kamiński</a><span class="time"> - 2017-07-17 12:36:59+0200</span><span> - Updated: 2017-07-18 11:27:19+0200</span><div class="comment-content" >Tłumaczenie SN odnośnie ustawy antyspredowej powoduje, że każdy kto podpisał aneks został pogrzebany. Proszę zauważyć, że ustawa antyspredowa jest z 2011 roku czyli ok 3 lat od końca udzielania pseudokredytów branych na 20, 30 lat. <br>Każdy kto widział jak bank rąbie go na spredzie był zainteresowany zawarciem aneksu, który dawał mu możliwość obejścia tabeli bankowej, przy czym przynajmniej w moim przypadku w sytuacji gdy spóźnię się z zapewnieniem CHF bank łupnie mnie ze swojej tabeli. Zatem nic nie zostało wyeliminowane. <br>Po za tym skoro sam SN w końcu potwierdził, że: &quot;#6 &quot;Ocena  postanowień  umowy  dokonywana  być  powinna  według  zasad przewidzianych  w  art.  385 1  k.c.,  a  zatem  według  stanu  z  chwili  jej  zawarcia  oraz  w okolicznościach  jej  zawarcia...&quot; to jak się to ma do późniejszego zawarcia aneksu, który miał na celu zalegalizowanie tego bezprawia, a możliwość dostarczania CHF dla banku to była tylko taka zasłona dymna. Jeżeli postanowienie było abuzywne od początku to nie można go było potem naprawić aneksem, który był wzorcem proponowanym przez bank.<br><br>Niestety dla Nas banksterzy mogą już otwierać szampana, bo ewidentnie widać, że prawie wszystkie sądy włącznie z SN na czele za wszelką cenę chcą utrzymać te pseudokredyty. Najpierw było orzeczenie SN, że umowa kredytu ideksowanego mieści się w definicji kredytu (tylko czekać jak to samo usłyszymy w przypadku kredytu denominowanego), a teraz jest kreatywne szukanie przez SN przepisu dyspozytywnego, który zastąpi abuzywne klauzule <a rel="nofollow" target="_blank" href="http://biznes.gazetaprawna.pl/artykuly/1058219,kurs-franka-do-splaty-kredytu-weksel.html" class="ot-anchor bidi_isolate" jslog="10929; track:click" dir="ltr">http://biznes.gazetaprawna.pl/artykuly/1058219,kurs-franka-do-splaty-kredytu-weksel.html</a> choć żaden przepis dyspozytywny nie istniał w momencie zawierania umów do 2009 r.<br><br>Na dzisiaj ewidentnie widać, że orzecznictwo SN będzie takie, że sądy będą stwierdzały, że mamy w umowach klauzule abuzywne, które należy zastąpić kursem NBP.<br>Jeżeli problem Naszych pseudokredytów nie trafi do ETS to już po Nas, a złodzieje jak oszukiwali i kradli wcześniej tak kraść i oszukiwać będą dalej, bo żyjemy w Państwie teoretycznym gdzie nawet sądy, które teraz tak głośną kwiczą jaka to im się tragedia dzieje, zamiast stać po stronie sprawiedliwości bronią lobby bankowego.</div></div></div></body></html>