<html><head><meta charset="utf-8"><title>Wczorajszą wypowiedź Prezesa NBP [&lt;a rel=&quot;nofollow&quot; target=&quot;_blank&quot; href=&quot;htt...</title><style>body {font: 11pt Roboto, Arial, sans-serif; max-width: 640px; margin: 24px;}.author-photo {border-radius: 50%; margin-right: 10px; width: 40px;}.author {font-weight: 500;}.main-content {margin: 15px 0 15px;}.post-title {font-weight: bold;}.location {display: block; margin-top: 15px;}.location img {float: left; margin-right: 5px; width: 20px;}.media-link {display: inline-block; max-width: 100%; vertical-align: top;}.media-link p {margin-top: 5px; max-height: 4em; overflow: scroll;}.media {max-height: 100vh; max-width: 100%;}.video-placeholder {background: black; display: flex; height: 300px; max-width: 100%; width: 640px;}.play-icon {border-bottom: 30px solid transparent; border-left: 50px solid white; border-top: 30px solid transparent; color: white; margin: auto;}.album {max-height: 800px; overflow: scroll; width: calc(100vw - 48px);}.album .media-link {margin-right: 5px; max-width: 250px;}.album .media {max-height: 250px;}.link-embed {border-top: 1px solid lightgrey; display: block; margin-top: 20px;}.link-embed img {max-width: 100%;}.inline-link-embed {display: block;}.inline-link-embed img {vertical-align: middle;}.link-title {display: inline-block; font-size: medium; font-weight: 300; padding-left: 1em;}.reshare-attribution {display: block; font-weight: bold; margin-bottom: 10px;}.poll-image {margin-bottom: 5px; max-height: 300px; max-width: 500px;}.poll-choice {align-items: center; display: flex; margin-bottom: 5px; max-width: 500px;}.poll-choice-percentage {background-color: lightblue; height: 100%; left: 0; position: absolute; z-index: -1;}.poll-choice-selected {margin-right: 5px;}.poll-choice-results {border: 1px solid lightgray; border-radius: 5px; display: flex; line-height: 40px; overflow: hidden; padding: 0 8px; position: relative;}.poll-choice-results, .poll-choice-description {flex-grow: 1; margin-right: 10px;}.poll-choice-image {width: 100%;}.poll-choice-image, .poll-choice-image img {max-height: 40px; max-width: 100px;}.poll-choice-votes {max-height: 100px; overflow: auto;}.plus-entity-embed {color: black; display: block; text-decoration: none;}.plus-entity-embed-cover-photo {max-height: 300px; max-width: 100%;}.plus-entity-embed-info {padding: 0 1em 1em;}.plus-entity-embed-info h2 {font-weight: 500; margin: 10px 0;}.plus-entity-embed-info p {font-size: small; margin: 0;}.collection-owner-avatar {border-radius: 50%; border: 2px solid white; height: 40px; margin-top: -22px;}.visibility {padding: 1em 0; border-top: 1px solid grey;}.post-activity {padding: 1em 0; border-top: 1px solid grey;}.post-kind-desc {margin-bottom: 15pt;}.comments {border-top: 1px solid gray; padding-top: 1em;}.comment + .comment {margin-top: 1em;}.comment .media-link, .comment .inline-link-embed {margin-top: 5px;}</style></head><body ><div style="margin-bottom:1em;"><div style="display:flex; align-items:center"><span ><img class="author-photo" src="https://lh3.googleusercontent.com/a-/AAuE7mDLKADYP34vWOnsgZ_CbwH-sU1sax0dG5uXgPNi6g=s64-c" alt="Ryszard Styczynski" ><a href="https://plus.google.com/+RyszardStyczynski" target="_blank" class="author" >Ryszard Styczynski</a></span> - <a target="_blank" href="https://plus.google.com/+RyszardStyczynski/posts/TGAqcpYymAK">2016-06-03 06:30:13+0200</a><span> - Updated: 2016-06-03 06:30:13+0200</span></div><div class="main-content">Wczorajszą wypowiedź Prezesa NBP [<a rel="nofollow" target="_blank" href="http://wyborcza.biz/biznes/1,147875,20171568,belka-ostrzega-banki-beda-musialy-kupic-franki-zloty-sie-oslabi.html#BoxBizLink" class="ot-anchor bidi_isolate" jslog="10929; track:click" dir="ltr">http://wyborcza.biz/biznes/1,147875,20171568,belka-ostrzega-banki-beda-musialy-kupic-franki-zloty-sie-oslabi.html#BoxBizLink</a>] - Pana Marka Belki należy skomentować w zakresie udziału NBP w procederze lat 2005-2009. Mam mało czasu, więc będę zwięzły. Proszę zapoznać się z poniższymi krótkimi istami i o zadumę. Proszę także sprawdzić kiedy NBP miało zyski i czy było to skorelowane z kursem walut. Coroczne sprawozdanie finansowe NBP są tutaj:  <a rel="nofollow" target="_blank" href="http://www.nbp.pl/home.aspx?f=/statystyka/rachunkowosc/sprawozdanie.html" class="ot-anchor bidi_isolate" jslog="10929; track:click" dir="ltr">http://www.nbp.pl/home.aspx?f=/statystyka/rachunkowosc/sprawozdanie.html</a><br><br>W tej sprawie wysłałem do NBP list. List z kopią do Kancelarii Prezydenta Rzeczypospolitej Polskiej. Korespondencja znajduje się poniżej.<br><br>============================<br>List #1 - 9 maja 2016<br>============================<br><br>Szanowni Państwo,<br> <br>natknąłem się na informację pochodzącą z kręgów ZBP, że banki komercyjne w ramach akcji kredytowej lat 2005-2008 sprzedawały pozyskane z zagranicy dewizy do NBP. W wyniku tej sprzedaży banki pozyskiwały złote polskie niezbędne do wypłat środków w ramach umów kredytowych. Informację taką podał dr Radzikowski - ekspert i doradca zarządu ZBP. Załączam artykuł w którym taką opinię wyraził - strona czwarta dół.<br> <br>Bardzo proszę o potwierdzenie lub zdementowanie tej informacji.<br> <br>Z wyrazami szacunku,<br>Ryszard Styczyński<br><br>============================<br>Odp #1 -  24 maja 2016<br>============================<br><br>DKP-PM-055/437/2016<br> <br>Szanowny Panie,<br> <br>W nawiązaniu do Pana maila z 9 maja br., uprzejmie informuję, że ze względu na konieczność konsultacji prawnych i merytorycznych z departamentami NBP odpowiedzi udzielimy do dnia 7 lipca 2016 r.<br> <br>Z wyrazami szacunku,<br>&lt;imię, nazwisko znane mi&gt;<br><br>============================<br>List #2 - 28 maja 2016<br>============================<br><br>Szanowny Panie,<br><br>dziękuję bardzo za Państwa pracę nad odpowiedzią na mój list. Doceniam Państwa profesjonalizm oraz dbałość o właściwą jakość udzielanych informacji. Ufam, że 60 dni poświęconych na odpowiedź zaowocuje wyczerpującym materiałem. Będę wdzięczny również, jeżeli oczywiście zechcecie Państwo to zrobić, za wykazanie zysków NBP, także tych przekazanych rządowi RP, wynikających z posiadania dewiz CHF będących wynikiem akcji kredytowej. Uprzejmie informuję, że środowisko kredytobiorców zajmuje się aktualnie analizą tego obszaru. Jeżeli wydaje się to formą bardziej odpowiednią, wystosuję w tej sprawie do Państwa osobny list. Ufam, jednak, że nie będzie to konieczne. <br><br>Załączam wspomniane informacje prasowe w których znajdują się informacje na temat sprzedaży dewiz pozyskanych przez banki udzielające kredytów związanych z walorem CHF na zbilansowanie ksiąg. Dwa pierwsze artykuły bezpośrednio wymieniają Narodowy Bank Polski jako instytucję skupującą dewizy od banków prowadzących akcję kredytową. Trzeci informuje, że banki sprzedawały pozyskane dewizy na rynku, bez podania jednak nazwy Narodowego Banku Polskiego.<br><br>Z uwagi na wagę problemu, pozwoliłem sobie dodać do kopi jawnej Kancelarię Prezydenta Rzeczypospolitej Polskiej, którego zespół pracuje nad metodami wyjścia z kryzysu. O niniejszej korespondencji poinformuję także sferę publiczną za pośrednictwem prowadzonego przez mnie bloga. <br><br>Załączniki:<br>1. Marek Radzikowski - doktor ekonomii, adiunkt SGH, doradca zarządu ZBP, artykuł w Gazecie Prawnej, 11.12.2015, <a rel="nofollow" target="_blank" href="https://goo.gl/hE9yLn" class="ot-anchor bidi_isolate" jslog="10929; track:click" dir="ltr">https://goo.gl/hE9yLn</a><br>2. Janusz Jankowiak - główny ekonomista Polskiej Rady Biznesu, artykuł w Rzeczypospolitej 19.04.2016, <a rel="nofollow" target="_blank" href="https://goo.gl/vbfXu9" class="ot-anchor bidi_isolate" jslog="10929; track:click" dir="ltr">https://goo.gl/vbfXu9</a><br>3. Marcin Żółtaniecki - dyrektor ds. tradingu w Raiffeisen Polbank, artykuł w Gazecie Wyborczej, 12.02.2016, <a rel="nofollow" target="_blank" href="https://goo.gl/OEiFZM" class="ot-anchor bidi_isolate" jslog="10929; track:click" dir="ltr">https://goo.gl/OEiFZM</a><br><br>Z wyrazami szacunku,<br>Ryszard Styczyński<br><br>### <br><br>Czekamy na odpowiedź do lipca.</div><a href="http://wyborcza.biz/biznes/1,147875,20171568,belka-ostrzega-banki-beda-musialy-kupic-franki-zloty-sie-oslabi.html#BoxBizLink" target="_blank" class="link-embed"><h3>Belka ostrzega: Banki będą musiały kupić franki, złoty się osłabi</h3><img src="http://bi.gazeta.pl/im/d6/19/13/z20028374Q,-b-Marek-Belka--b--br-Prezes-Narodowego-Banku-Pols.jpg" alt=""></a></div><div class="visibility">Shared with: Public</div><div class="post-activity"><div class="plus-oners">+1'd by: <a href="https://plus.google.com/108340119397669421214">Luke</a></div></div></body></html>